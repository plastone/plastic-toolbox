اولین نکته ای که قبل از خرید جعبه ابزار پلاستیکی باید به آن توجه کنید، این است که بدانید دقیقا چرا به جعبه ابزار نیاز دارید. همانطور که تا اینجا اشاره شد، انواع جعبه ابزار پلاستیکی از نظر اندازه، طبقات، بخش بندی و ثابت یا متحرک بودن دارای تنوع بالایی هستند که هر کدام برای کاربرد مشخصی طراحی شده اند؛ بنابراین اگر فقط برای نظم دادن به ابزار شخصی خود می خواهید یک جعبه ابزار بخرید، خرید جعبه ابزار متحرک چند طبقه به کار شما نمی آید و یا اگر یک تعمیرکار حرفه ای هستید، یک جعبه ابزار ساده که طبقات کم و کوچکی دارد نمی تواند به شما کمکی بکند.
پس بهتر است قبل از خرید جعبه ابزار پلاستیکی، به این نکته توجه کنید که لزوما هر چقدر که یک جعبه ابزار بزرگ تر و دارای طبقات بیشتری باشد دلیل نمی شود که گزینه مناسبی برای شخص شما نیز باشد. اگر تعداد ابزار شما کم است و در طول هفته یا ماه چندان به آن ها نیاز پیدا نمی کنید، یک جعبه ابزار ساده نیز کار شما را راه می اندازد.
نکته مهم بعدی در خرید جعبه ابزار پلاستیکی، توجه به کیفیت ساخت و مواد اولیه ای است که برای ساخت جعبه ابزار استفاده شده اند. اصولا به دلیل وزن نسبتا سنگین ابزارآلات مختلف مثل چکش،‌ انواع آچار و غیره، جعبه ابزار مناسب جعبه ای است که ظرفیت حمل بار بالایی داشته باشد و به راحتی در اثر فشار یا ضربه نشکند؛ بنابراین وقتی که می خواهید یک جعبه ابزار جدید بخرید، خرید گزینه های ارزان قیمت که از مواد اولیه نامرغوب و ضعیف ساخته شده اند به نفع شما نخواهد بود.
چرا که این دسته از جعبه ابزار ها بعد از مدت کوتاهی کارایی خود را از دست می دهند و به تدریج غیر قابل استفاده می شوند و شما مجبور خواهید بود دوباره برای خرید جعبه ابزار جدید پول خرج کنید. در عوض می توانید با خرید جعبه ابزار پلاستیکی با کیفیت و مطمئن، یک بار برای همیشه نیاز خود به جعبه ابزار را برطرف نمایید.
برای خرید جعبه ابزار پلاستیکی چندین راه پیش روی شما قرار دارد. راه اول این است که از فروشگاه های ابزار و یراق نزدیک محل زندگی خود جعبه پلاستیکی مورد نظر خود را پیدا کرده و آن را خریداری نمایید؛ اما گاهی بنا به دلایل مختلف ممکن است فروشگاه های نزدیک به شما مدل ایده آل شما را نداشته باشند و یا شاید بخواهید همه مدل های موجود از جعبه ابزار های پلاستیکی را مشاهده کنید تا از بین آن ها یکی را انتخاب نمایید.
در این مواقع راحت ترین و بهترین راهکار استفاده از خرید اینترنتی و بررسی فروشگاه های معتبر آنلاین است. شما می توانید از هر نقطه ای از ایران جعبه ابزار پلاستیکی ایده آل خود را از فروشگاه های معتبر و شناخته شده خریداری نمایید و آن را سفارش دهید تا در کمتر از چند روز به دست شما برسد.
همچنین خرید آنلاین این مزیت را دارد که شما می توانید به راحتی و در عرض چند ثانیه قیمت محصولات و برند های مختلف جعبه ابزار را با یکدیگر مقایسه کنید. در این صورت می توانید مطمئن باشید که جعبه ابزاری که انتخاب می کنید، قیمت و کیفیت قابل قبولی دارد. یکی دیگر از مزایای خرید اینترنتی جعبه ابزار این است که شما این فرصت را دارید تا با واسطه های کمتری محصول مورد نظر خود را از تولید کننده اصلی خریداری کنید که در ادامه این مطلب به آن پرداخته ایم.
اسامی مختلف جعبه ابزار پلاستیکی
•	جعبه ابزار ساده (یا جعبه ابزار دسته دار):
این جعبه ابزار ها در واقع یک جعبه ساده بدون طبقه بندی هستند که برای افرادی که زیاد با ابزار سروکار ندارند مناسب است تا بتوانند تعداد اندک ابزار های خود را در آن نگهداری کنند.
•	جعبه ابزار طبقاتی:
جعبه هایی که در خود چندین طبقه برای قرار دادن ابزار های مختلف دارند. این طبقات به شما کمک می کنند تا ابزار و لوازم مختلف را در جای مشخصی دسته بندی کنید و ابزار های مشابه را نزدیک به هم نگه دارید.
•	جعبه بکس:
جعبه هایی تخصصی هستند که برای نگهداری از آچار بکس و مهره های متنوع آن طراحی شده اند. معمولا جعبه های بکس با توجه به تعداد ظرفیتشان نامگذاری می شوند؛ مثلا جعبه بکس ۴۰ پارچه که یعنی برای چهل قطعه مختلف از آچار بکس جای مخصوص دارد.
•	جعبه ابزار ثابت:
این نوع از جعبه ابزار ها جعبه هایی ثابت هستند که در یک جای مشخص نصب می شوند تا ابزار و تجهیزات سنگین در آن ها نگهداری شود.
•	جعبه ابزار چرخ دار:
جعبه هایی نسبتا بزرگ که برای نگهداری و حمل تجهیزات و لوازم سنگین استفاده می شوند. استفاده از جعبه ابزار پلاستیکی چرخ دار در کارگاه ها و تعمیرگاه ها بیشتر رواج دارد.
قیمت جعبه ابزار پلاستیکی چقدر است؟
قیمت جعبه ابزار پلاستیکی به عوامل متعددی مثل کیفیت مواد اولیه، کیفیت ساخت، ابعاد جعبه و امکانات آن و البته تولید کننده جعبه بستگی دارد؛ بنابراین بسته به این که چه نوع جعبه ابزار پلاستیکی می خواهید، قیمت جعبه ابزار پلاستیکی متغیر خواهد بود.
منبع
پلاستون ایران
